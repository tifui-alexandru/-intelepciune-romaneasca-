<html xmlns="http://www.w3.org/1999/xhtml">
<head>
  <title>Radu_Paraschivescu-Noi_vorbim_nu_gandim-18.html</title>
  <link href="../Styles/template.css" rel="stylesheet" type="text/css"/>
<meta content="urn:uuid:d6825d60-5eb5-46ae-8658-881df1487a8b" name="Adept.expected.resource"/>
</head>

<body>
  <div id="Radu_Paraschivescu-Noi_vorbim_nu_gandim-18.html" xml:lang="ro-RO">
    <div class="story">
      <p class="alta"/>

      <p class="pnoua" id="toc_marker-15"><span class="boldItalic" xml:lang="fr-FR">respect!</span></p>

      <p class="baza-x">Pentru că se exagerează cu circulaţia, DN 1 va deveni pietonală.</p>

      <p class="right"><em>TIMES NEW ROMAN</em></p>

      <p class="baza-x">Traian Băsescu are nevoie de Elena Udrea cum are un marinar nevoie de-o paraşută.</p>

      <p class="right">TRAIAN UNGUREANU</p>

      <p class="baza-x">„Angela merge prea departe.“</p>

      <p class="right">ADRIAN GEORGESCU<br/>
      (după meciul Germania–Brazilia 7–1 la CM)</p>

      <p class="baza-x">După ce-a luat Stefan W. Hell Premiul Nobel pentru chimie, Elena Ceauşescu n-o să mai fie singurul chimist român de renume mondial.</p>

      <p class="right">CRISTIAN TUDOR POPESCU</p>

      <p class="baza-x">De ce joacă Mutu în atac şi Tamaş în apărare? Fiindcă nu e bine să amesteci băuturile.</p>

      <p class="right"><em>KAMIKAZE</em></p>

      <p class="baza-x">Victor Ponta, noul ministru al Culturii: când aud de cultură, îmi vine să pun mâna pe xerox.</p>

      <p class="right">CRISTIAN PĂTRĂŞCONIU</p>

      <p class="baza-x">Anul acesta Moş Crăciun nu mai vine, după ce a fost jignit dur într-un editorial de CTP.</p>

      <p class="right"><em>TIMES NEW ROMAN</em></p>

      <p class="baza-x">Suntem ţara unde proştii ne omoară între ei.</p>

      <p class="right">SORIN BREAZU</p>

      <p class="baza-x">Seninătatea cu care Ion Iliescu susţine că, neştiind cine e Ghiţă, Ghiţă n-ar exista în realitate îşi are originea în mai vechea certitudine a liber-cugetătorului, care nega existenţa lui Dumnezeu pornind de la ideea că, împrăştiat peste tot, Atoatele nu putea fi pipăit, neavând nici domiciliu stabil, nici carte de muncă, drept care, constatându-i absenţa, secţia de cadre a Partidului îl considera un neavenit.</p>

      <p class="right">MIRCEA DINESCU</p>

      <p class="baza-x">Miracol! Lacul Snagov a secat după ce Iohannis a reparat ţeava spartă de la Vila Lac 2.</p>

      <p class="right"><em>TIMES NEW ROMAN</em></p>

      <p class="baza-x">Poate că asta i-a lipsit ediţiei româneşti a revistei <em>Playboy</em> ca să facă istorie: un pictorial cu fetele de la Apaca.</p>

      <p class="right">CĂTĂLIN MIHULEAC</p>

      <p class="baza-x">Dacă domnul Ponta nu vrea o dezbatere la Timişoara, poate vrea la universitatea unde şi-a dat doctoratul.</p>

      <p class="right">KLAUS IOHANNIS</p>

      <p class="baza-x">Probleme cu linia telefonică anticorupţie. Nu poţi vorbi cu un operator dacă nu dai şpagă.</p>

      <p class="right"><em>TIMES NEW ROMAN</em></p>

      <p class="baza-x">A apărut încă un film cu Jojo. În scurt timp, Jojo va ajunge să joace şi în filmele făcute înainte de naşterea ei.</p>

      <p class="right">RADU BANCIU</p>

      <p class="baza-x">Adio, metrou în Drumul Taberei! Şantierul e atât de vechi, încât a fost declarat monument istoric.</p>

      <p class="right"><em>TIMES NEW ROMAN</em></p>

      <p class="baza-x">În România se întâmplă mereu lucruri foarte interesante, fiindcă nu se întâmplă niciodată ce trebuie.</p>

      <p class="right">DORIN TUDORAN</p>

      <p class="baza-x">De aseară s-a schimbat titlul emisiunii: e Meisterchef.</p>

      <p class="right">MIHAI MIRONICĂ (pe 16.11.2014, după turul II<br/>
      al alegerilor prezidenţiale)</p>

      <p class="baza-x">Tăriceanu se pregăteşte să inaugureze şi un iPod.</p>

      <p class="right">ADRIAN GEORGESCU</p>

      <p class="baza-x">Patriarhul Daniel chiar ţine la banii lui! A refuzat să-i deschidă preotului venit cu icoana.</p>

      <p class="right"><em>TIMES NEW ROMAN</em></p>

      <p class="baza-x">Adrian Ursu are dreptate când compară PSD cu Nokia. Victor Ponta – <em>connecting people</em>.</p>

      <p class="right">ADRIAN GEORGESCU<br/>
      (pe 16.11.2014, după turul II al alegerilor prezidenţiale)</p>

      <p class="baza-x">80.000 de voturi pe liste suplimentare până la ora zece în Teleorman şi Olt. Turism, adică. Adevărul e că într-o duminică superbă ca asta chiar îţi vine să vizitezi Videle, să-ţi dai un check-in din Zimnicea sau să mergi la un Imax în Drăgăneşti. De Colosseumul din Roşiorii de Vede nu mai zic, să nu vă faceţi sânge rău că aţi rămas acasă.</p>

      <p class="right"><em>KAMIKAZE</em></p>

      <p class="baza-x">„Mazăre şi Nicuşor / În acelaşi dormitor.“</p>

      <p class="right">SCANDARE POSTELECTORALĂ ÎN CONSTANŢA</p>

      <p class="baza-x">La fetele care şi-au pus sub pernă busuioc agreat de BOR a venit Moşu’ a doua oară.</p>

      <p class="right"><em>ACADEMIA CAŢAVENCU</em></p>

      <p class="baza-x">În 2009, când am pierdut alegerile, Victor Ponta mi-a spus că trebuie să-mi asum înfrângerea şi am fost exclus din partid. Acum Ponta a pierdut alegerile şi tot eu am fost exclus din partid.</p>

      <p class="right">MIRCEA GEOANĂ</p>

      <p class="baza-x">Pianiştii nu au rude, în cele din urmă, ci doar clasici.</p>

      <p class="right">RADU COSAŞU</p>

      <p class="baza-x"><span class="Normal1" xml:lang="en-US">La ultima noastră întâlnire, i-am pus domnului Michel Camdessus o întrebare şi, înainte de a-mi răspunde, mi s-a părut că mă priveşte după cum îl cheamă.</span></p>

      <p class="right">MUGUR ISĂRESCU</p>

      <p class="baza-x">Bucuraţi-vă cumpătat, sunt cimitire unde încă se votează.</p>

      <p class="right">ADRIAN GEORGESCU</p>

      <p class="baza-x">Facebook-ul e barometrul ideal, visul oricărui serviciu secret, locul unui permanent autodenunţ, spaţiul exhibiţionismului voluntar. Omul se autourmăreşte, se supraveghează singur şi dă raportul clipă de clipă.</p>

      <p class="right">TEODOR BACONSCHI</p>

      <p class="baza-x">Proiectul lui Mircea Geoană este Marian Vanghelie.</p>

      <p class="right">LIVIU DRAGNEA</p>

      <p class="baza-x">Hagi: „Vreau să antrenez iar!“ Brusc, sute de echipe joacă excelent, ca să-şi protejeze antrenorii.</p>

      <p class="right"><em>TIMES NEW ROMAN</em></p>

      <p class="baza-x">Recunoşti un tâmpit când invocă nazismul într-o dispută.</p>

      <p class="right">DAN ALEXE</p>

      <p class="baza-x">De ziua naţională, Mazăre le-a dat fasole constănţenilor.</p>

      <p class="right">TITLU, REALITATEA TV</p>

      <p class="baza-x">În mod cu totul uluitor, domnul Victor Ponta crede că preţul plătit pentru că a pierdut alegerile a fost pierderea alegerilor.</p>

      <p class="right">EMIL HUREZEANU</p>

      <p class="baza-x">Aria noastră de selecţie e formată dintr-un singur jucător.</p>

      <p class="right">VALERIU RĂCHITĂ</p>

      <p class="baza-x">Mă tem că, în decembrie 1989, românii au ieşit din case revoltaţi, au ajuns pe stradă revoluţionari şi au intrat în istorie fraieri.</p>

      <p class="right">DORIN TUDORAN</p>

      <p class="baza-x">România răspunde insultelor Suediei: mai bine săraci cu catedrală decât bogaţi cu autostrăzi!</p>

      <p class="right"><em>TIMES NEW ROMAN</em></p>

      <p class="baza-x">Constanta miniştrilor români este schimbarea.</p>

      <p class="right">SORIN IONIŢĂ</p>

      <p class="baza-x">Bobotează! La noapte fetele îşi pun şorici sub pernă, ca să-l viseze pe porcul cu care se vor mărita.</p>

      <p class="right"><em>TIMES NEW ROMAN</em></p>

      <p class="baza-x">Da, am prigonit-o pe Adriana. N-am gonit-o, am prigonit-o. Mă cheamă Prigoană, nu mă cheamă Goană.</p>

      <p class="right">SILVIU PRIGOANĂ</p>

      <p class="baza-x">V-au dezintegrat integritatea?</p>

      <p class="right">OVIDIU OANŢĂ<br/>
      (către Horia Georgescu)</p>

      <p class="baza-x">Muzeul Antipa a început construcţia unui nou etaj pentru a putea găzdui, în câţiva ani, ficatul lui Gabi Tamaş.</p>

      <p class="right"><em>KAMIKAZE</em></p>

      <p class="baza-x">Îmi dau doctoratul din Victor Ponta.</p>

      <p class="right">MARIAN VANGHELIE</p>

      <p class="baza-x">Pentru politicieni nu mai e nevoie de studii, trebuie să fie cu puşcăria la zi.</p>

      <p class="right">GAVRIL PELE BALINT</p>

      <p class="baza-x">A opri manipularea în televiziune e ca şi cum ai spune să se dea o lege prin care să nu mai plouă niciodată în România.</p>

      <p class="right">RADU HERJEU</p>

      <p class="baza-x">Fenomen rar! De câteva zile, printr-o groapă din Bulevardul Basarabia se vede miezul încins al planetei.</p>

      <p class="right"><em>TIMES NEW ROMAN</em></p>

      <p class="baza-x">Pe Mihai Trăistariu nu vor să-l vadă fără chiloţi nici bărbaţii homosexuali, nici femeile heterosexuale.</p>

      <p class="right">RĂZVAN CIOBANU</p>

      <p class="baza-x">Pentru a le împiedica pe eleve să rămână însărcinate, Cătălin Botezatu promovează sexul anal în şcoli.</p>

      <p class="right"><em>TIMES NEW ROMAN</em></p>

      <p class="baza-x">Mazăre îşi va purta băştile şi la puşcărie, fiindcă un om nu poate renunţa de bunăvoie la părţi ale corpului.</p>

      <p class="right">DORU BUŞCU</p>

      <p class="baza-x">Limba este vioara la care cântă un scriitor.</p>

      <p class="right">VLAD ZOGRAFI</p>

      <p class="baza-x"><em>Aferim!</em> este un <em>Deşteaptă-te, române!</em> din care a fost suprimată fanfara.</p>

      <p class="right">VINTILĂ MIHĂILESCU</p>

      <p class="baza-x">Nu ne mai goniţi scriitorii din închisori, lăsaţi-i să creeze!</p>

      <p class="right"><em>KAMIKAZE</em></p>

      <p class="baza-x">Practic, e nevoie de programul „Prima puşcărie“.</p>

      <p class="right">ANDI MOISESCU</p>

      <p class="baza-x">După 1989, când am ajuns iar la Berlin, am aflat ce comunicate trimiteau oficialii despre mine, când primeam invitaţii externe să cânt: ba că mi-am rupt piciorul drept, ba că mi-am rupt piciorul stâng. Le-am spus şi eu: „Păi da, cum ştia toată lumea că eu cânt cu picioarele, s-au gândit că e mai bine să nu plec“.</p>

      <p class="right">DAN GRIGORE</p>

      <p class="baza-x">Eclipsă tipic românească! Astronomii spun că şi la noi trebuia să fie totală, dar s-a furat.</p>

      <p class="right"><em>TIMES NEW ROMAN</em></p>

      <p class="baza-x">Ca să iasă repede, Copos a scris cinci cărţi în patru sute de zile de puşcărie. În ritmul ăsta, puşcăria românească intră rapid în primele cinci sute de universităţi din lume.</p>

      <p class="right">DAN PERJOVSCHI</p>
    </div>
  </div>
</body>
</html>