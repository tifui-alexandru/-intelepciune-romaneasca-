<html xmlns="http://www.w3.org/1999/xhtml">
<head>
  <title>Radu_Paraschivescu-Noi_vorbim_nu_gandim-7.html</title>
  <link href="../Styles/template.css" rel="stylesheet" type="text/css"/>
<meta content="urn:uuid:d6825d60-5eb5-46ae-8658-881df1487a8b" name="Adept.expected.resource"/>
</head>

<body>
  <div id="Radu_Paraschivescu-Noi_vorbim_nu_gandim-7.html" xml:lang="ro-RO">
    <div class="story">
      <p class="alta"/>

      <p class="pnoua" id="toc_marker-4"><span class="boldItalic" xml:lang="fr-FR">bacalaureat</span></p>

      <p class="baza-x1">După titlu, poezia <em>Zdreanţă</em> părea să fie despre o curvă, dar este despre un câine care punea botul la ouă.</p>

      <p class="baza-x1">Baltagul e un fel de topor cu care babele îşi căutau soţii.</p>

      <p class="baza-x1">Ştefan Augustin Doi Naşi a scris <em>Mistreţul cu dinţi de argint</em> în care la sfârşit el moare, dar porcu scapă.</p>

      <p class="baza-x1">În <em>Luceafărul</em> poetul arată cât de proastă e femeia care refuză un super gagiu nemuritor şi rece pentru un ospătar muritor şi cald.</p>

      <p class="baza-x1">Dacă Arghezi scria o poezie, Ion Barbu scria alta diferită, ca să nu-i confunde lumea.</p>

      <p class="baza-x1">Câmpul semantic al artei e aşa de mare, că nu pot să aleg ce să scriu.</p>

      <p class="baza-x1">Bacovia este de aceeaşi vârstă cu Eminescu şi scriau în parcul uitat de lume.</p>

      <p class="baza-x1">O ştiu pe Nichita, nu ştiam că o cheamă şi Stănescu... probabil că între cafteli mai scrie şi poezii.</p>

      <p class="baza-x1">Poeţii nici ei nu ştiau ce scriu, de aceea suntem întrebaţi mereu „Ce a vrut să zică autorul?“.</p>

      <p class="baza-x1">Ne-a dat Bacovia, super, voi scrie despre Mircea Eliade care are un roman celebru, <em>Plumb</em>.</p>

      <p class="baza-x1">Poezia patriotică este cea în care ne arătăm dragostea de ţară şi ura faţă de duşmani. De aceea maneaua este poezie patriotică.</p>

      <p class="baza-x1">Eminescu a fost poet doar cât a trăit. În rest, nu ştiu ce meserie avea.</p>

      <p class="baza-x1">Tudor Arghezi şi-a luat numele de la râul Argeş, deci este un poet acvatic. În schimb, Ion Dunăreanu este poet fluvial.</p>

      <p class="baza-x1">Domnul Bacovia a scris în total opt versuri, în timp ce aştepta ceva lângă un om mort. Autorul a ajuns să fie obsedat de plumb, după ce dragostea lui s-a întors cu spatele la el şi a adormit în cimitir.</p>

      <p class="baza-x1">Zona geografică descrisă este Maramureşul, adică ţinutul dintre Prut şi Nistru, unde se află şi oraşul Chişinău.</p>

      <p class="baza-x1">Motivele literare ale scriitorului sunt ca să îşi amintească el nişte peripeţii, pentru că atunci nu puteai să filmezi şi să faci poze, şi al doilea să ne povestească şi nouă.</p>

      <p class="baza-x1">Îl socotea mâna lui dreaptă, adică voia să zică că avea o mână stângă şi două mâini drepte.</p>

      <p class="baza-x1">Dacă îl credea mâna dreaptă, posibil că avusese un accident şi era handicapat.</p>

      <p class="baza-x1">Domnul Bacovia spune în poezie că tot din jurul lui era de plumb, chiar şi mortul.</p>

      <p class="baza-x1">Trăsăturile genului epic sunt multe, dar cea mai <em>cool</em> cred că este că are nişte sentimente directe realizate prin poet.</p>

      <p class="baza-x1">Cătălin a luat-o în luntre pe Cătălina şi s-au iubit în mijlocul lacului sub privirile Luceafărului, care era gelos.</p>

      <p class="baza-x1">Perfectul simplu îl foloseşte iubita mea care este olteancă, adică a făcut o acţiune de mult.</p>

      <p class="baza-x1">Această leoaică [din poezia lui Nichita Stănescu <em>Leoaică tânără, iubirea</em> – <em>n.ed.</em>] l-a muşcat pe poet atât de tare de faţă, că i-au rămas cicatrici.</p>

      <p class="baza-x1">Pentru că e de prost gust să pui la cimitir coroniţe de plastic, poetul a pus coroane de plumb. Sunt mai grele, dar de efect pentru cititori.</p>

      <p class="baza-x1">Lapona Enigel era prea frumoasă în comparaţie cu Riga Crypto, care era mic, alb şi chel.</p>

      <p class="baza-x1">Titlul operei poate fi interpretat din punct de vedere astronomic precum o stea aproape de pământ, foarte strălucitoare, care poate fi văzută cu ochiul liber.</p>

      <p class="baza-x1">Bacovia şi-a ales plumbul pentru că toată lumea purta aur şi argint şi el a vrut să fie mai special.</p>

      <p class="baza-x1">Imperfectul scoate în evident faptul că acum este o întâmplare în viaţa lui Gib Mihăescu.</p>

      <p class="baza-x1">Poezia <em>Moromeţii</em> a apărut de două ori în viaţa poetului Preda. Are 17 personaje <em>Moromeţii</em> dar cel mai tare e nea ilie.</p>

      <p class="baza-x1">Bacovia a scris cele mai mari poeme ale literaturii române: luceafărul şi mircea cel bătrân.</p>

      <p class="baza-x1">Luceafărul nu le dădea pace celor doi şi le tot băga beţe în roate, dar până la urmă s-a văzut că iubirea învinge, iar Luceafărul şi-a văzut de treaba lui.</p>

      <p class="baza-x1">Romanul <em>Luceafărul</em> este incredibil, are 175 de strofe, este cel mai lung din poezia românească.</p>

      <p class="baza-x1"><em>Ion</em> de Eminescu are influenţe balzaciene ce le împrumută de la Proust.</p>

      <p class="baza-x1">Nu-ţi voi lăsa decât bunăciuni după moartea ta, poete.</p>

      <p class="baza-x1">Riga Crypto era o ciupearcă cam dură faţă de băieţelul ei, lapona Enigel.</p>

      <p class="baza-x1">Luceafărul este o stea puternică dar de fapt este el Eminescu o căuta pe Veronica Micle, cât de mult o iubea pe săraca fată.</p>

      <p class="baza-x1">Ion se iubea cu Florica noaptea pentru că ziua era prea cald.</p>

      <p class="baza-x1">Domnul Goe este un copil fiţos, cum sunt şmecheraşii de Dorobanţi.</p>

      <p class="baza-x1">Trăsăturile locuitorilor din Maramureş sunt meşterimea şi şmecheria. Adică sunt secretoşi cu ce fac în ateliere, să nu facă şi restul ca ei, că n-ar mai avea ce să vândă la turişti.</p>

      <p class="baza-x1">Eu cred că personajele nu erau atât de proaste, dar autorul a vrut să ne distreze pe noi când îi citim lucrarea.</p>

      <p class="baza-x1">Dacă aveau şi ei un club în sat, un restaurant, ceva, poate că nu se mai certau aşa des şi Ion nu-i mai făcea felul.</p>

      <p class="baza-x1">Genul liric poate fi ca un îndrăgostit care cade-n genunchi în faţa iubitei şi ca o fată care se oftică de dor. Genul epic e la fel, dar nu are versuri, are rânduri.</p>

      <p class="baza-x1">În această zonă sunt dealuri cu copite şi claie de fân.</p>

      <p class="baza-x1">Mie mi-a plăcut de domnul Goe fiindcă era beton, frate, toate femeile alea din jurul lui stăteau drepţi când deschidea el gura.</p>

      <p class="baza-x1">Cătălin nu face nici un sacrificiu în schimbul iubirii, el o priveşte în mod normal, natural, fapt ce se întâmplă numai oamenilor comuni.</p>

      <p class="baza-x1">Ana era o femeie plictisitoare, nu ştia să-l atragă pe Ion şi se lua mereu de el. Dar şi el era prea obsedat să lucreze pământul, pentru că era un ţăran în adevăratul sens al cuvântului şi în plus avea şi amantă.</p>

      <p class="baza-x1">„Zăpada sărută întinderile“ înseamnă că e foarte intimă cu ele. Nu e nepotrivit, adică aşa se întâmplă iarna. Titlul este, ca figură de stil, o personalitate. „Zăpada sărută întinderile“ se referă la cum se acoperă mizeria de pe stradă şi se simt şi întinderile bine. Desigur, poetul îşi imaginează că sunt oameni şi pot fi sărutate.</p>

      <p class="baza-x1">Repetiţia este cuvântul „zăpadă“, pe care autorul îl scrie cam des şi în titlu, şi în poezie.</p>

      <p class="baza-x1">Mă trezesc în fiecare zi şi mă rog să nu-mi pice iarăşi poezie şi chiar asta a picat, învăţ doar gen epic, puteţi să înţelegeţi? Profa mea ne vorbea doar de Blaga, o frustrare.</p>

      <p class="baza-x1">Ne vedeam cred şi la anul, e greu subiectul. Îmi exprima admiraţia pentru profesori, dar rămâneţi acasă nu aveţi ce corecta la mine.</p>

      <p class="baza-x1">Rolul virgulei în acest vers „Bine-ai venit, An Nou“ se explică prin aceia că este o urare, iar de anul nou întotdeauna se ură.</p>

      <p class="baza-x1">Genul liric se întâlneşte cam peste tot în această poiezie, de aceea a menţiona numai două trăsături din toată poiezie este o întrebare-capcană.</p>

      <p class="baza-x1">Titlul semnifică în primul rând scrisoarea pe care Ion Minulescu o scrie anului nou, deoarece pe vremuri copiii nu aveau voie să-i scrie lui Moş Crăciun, deci copilul Minulescu trebuia să scrie şi el o scrisoare la sfârşit de an.</p>

      <p class="baza-x1">Virgula are aici un rol despărţitor, fiind singura care face ca versul să se înţeleagă aşa cum a dorit autorul.</p>

      <p class="baza-x1">Minulescu este un sentimental, care nu vrea să lase anul să plece deşi recunoaşte din capul locului că a albit aşteptând.</p>

      <p class="baza-x1">Un element al întâlnirii în contextul spaţio-temporal este internetul. Pentru că întâlnirile cu scriitorii contemporani nu pot să aivă loc decât pe net, deoarece nu se coboară ei să vină să stea de vorbă prin şcoli.</p>

      <p class="baza-x1">Titlul poeziei <em>Rânduri pentru Anul Nou</em> anunţă încă de la început intenţia poetului de a începe noul an cu dreptul, exprimându-şi diverse dorinţi dar şi furia că a fost un an lung, în care i-a albit părul aşteptând să se sfârşească.</p>

      <p class="baza-x1">Autorul ar vrea ca anul nou să păşească în casa lui cu dreptul şi foloseşte pentru asta tot felul de tehnici lirice cum ar fi gluma. Adică chiar dacă dă de înţeles că îl ceartă, de fapt e foarte bucuros că soseşte.</p>

      <p class="baza-x1">Scriitorii contemporani sunt cei care nu au murit încă, de aceea întâlnirile cu ei în şcoală sunt posibile şi chiar de dorit, pentru rolul educativ mai ales în faţa elevilor care vor să se facă şi ei scriitori.</p>

      <p class="baza-x1">Virgula din <em>Bine-ai venit, An Nou</em> are rolul de a exprima sentimentul de bucurie al poetului în faţa unui nou început.</p>

      <p class="baza-x1">Empatia este starea prin care o persoană intră în corpul altei persoane fără să-şi dea seama, suferind în locul ei sau trăind bucurii în locul ei, după caz.</p>

      <p class="baza-x1">La întâlnirea cu acest scriitor contemporan a avut loc un schimb de experienţă: el ne-a spus nouă cum se scrie o carte, iar noi l-am învăţat cum să-şi facă cont pe Facebook.</p>

      <p class="baza-x1">Trăsăturile genului liric din poezia eminulesciană sunt la tot pasul: si atunci când poetul Minulescu îi cere anului să fie nou de sus şi până jos, şi când îi cere să nu fie gălăgios, ci liniştit în semn de respect pentru capul care i-a albit în aşteptare.</p>

      <p class="baza-x1">În general, când vin în vizită în şcoli, scriitorii fie ei contemporani sau din trecut sunt poftiţi în cancelarie, unde elevii nu au acces. De aceea întâlnirile se mai organizează şi în curtea şcolii.</p>

      <p class="baza-x1">Virgula are rolul de a delimita cuvintele când vrem să facem o pauză, dar niciodată nu se pune între subiect şi predicat. Versul „Bine ai venit, An Nou“ are şi subiect şi predicat, iar rolul virgulei este de a demonstra că poeţii au voie să încalce regulile gramaticale, deoarece se ştie că ei sunt excentrici.</p>

      <p class="baza-x1">Empatia este o trăsătură psihologică care nu o au chiar toţi oamenii, de asta i se mai dedică articole prin ziare.</p>

      <p class="baza-x1">Ion Minulescu face exces de expresii lirice, deşi nu este romantic, ci simbolist. Poezia în cauză face excepţie de la categoria din care face el parte, prin nenumăratele expresii lirice care se întâlnesc cel mai mult în poeziile romantice.</p>

      <p class="baza-x1">Chiar dacă Minulescu nu este poet romantic, el a scris un cântec care se mai cântă şi în zilele noastre înflăcărând inimile îndrăgostiţilor: <em>Iubire, bibelou de porţelan</em>.</p>

      <p class="baza-x1">Poetul îi dă fel de fel de sfaturi anului nou: să fie curat, să nu fie murdar, sa fie neprihănit precum fecioarele în vremurile de altădată, să nu mai plece din casa lui. Toate aceste idei sunt exprimate prin expresii lirice.</p>

      <p class="baza-x1">Deoarece sunt contemporani, adică trăiesc la timpul prezent, întâlnirea cu un scriitor contemporan poate fi şi virtuală. Totul e să ştie să umble pe calculator, dar asta se învaţă repede.</p>

      <p class="baza-x1">În <em>Sobieschi şi românii</em> autorul descrie cum o mână de plăieşi au rezistat asediului perfid al puternicei armate din Iaşi. În final, plăieşii se predau în mod eroic, lăsând cetatea neamţului.</p>

      <p class="baza-x1">Mircea cel Mare, care prima dată a fost bătrân, stă la un discurs cu Baiazid. Acesta îl primeşte politicos, dar cu obrăznicie, şi-l face în tot felul, ca pe o albie de porci. Când Baiazid îl întreabă arogant „Tu eşti</p>

      <p class="baza-x1">Mircea?“, domnitorul român nu se pierde cu firea şi îi răspunde la fix: „Da-mpărate!“</p>

      <p class="baza-x1">Până la urmă Mircea cel Mare, deşi bătrân, îl va îngenunchia pe trufaşul otoman cu câteva proverbe şi zicători bine plasate.</p>

      <p class="baza-x1">Împăraţi cu care lumea nu putea să se mai împace au venit şi la noi în România şi au cerut pământ şi de băut, dar cum veniră s-a lămurit cu cine are de-a face şi s-a dus de-a berbeleacul cu pleava pulberată, c-au rămas doar câteva bucăţi de eniceri şi spahii fugind, dintre care este amintită „înspre Dunăre, o mână“.</p>

      <p class="baza-x1">În această carte este vorba de peripeţiile lui Robinson Crusoe după ce pleacă din Troia.</p>

      <p class="baza-x1">Arhimede a fost grec de neam şi a murit aşa, ucis de barbari, de fascişti hitlerişti. Asta când el studia în palatul său din Grecia. Şi cum el studia, a intrat un soldat şi a zis „dămio“. Şi a zâs Arhimede că nu es. Aşa? a zâs hitleristu, nu eşi, şi a băgat baioneta în el. Dar multe principi de fizică a rămas de la Arhimede, printre care principiul lui Arhimede.</p>

      <p class="baza-x1">Ion suferă că nu are pământ dar o lipsă e că măcar în carte Rebreanu îl putea împroprietări.</p>

      <p class="baza-x1">În pădurile Amazoniei trăieşte o junglă fioroasă.</p>

      <p class="baza-x1">Toate răscoalele au cerut pământ care era ţinut sub talpă de boieri.</p>

      <p class="baza-x1">Optica se ocupă cu studiul ochelarilor.</p>

      <p class="baza-x1">Romanii i-au bătut crunt pe cartilaginezii din Cartagina.</p>

      <p class="baza-x1">În dogmatism, gândirea devine rigidă, casantă.</p>

      <p class="baza-x1">Punctul este o linie redusă la minimum.</p>

      <p class="baza-x1">În caz de accident nu trebuie să fugi de la locul faptei fiindcă victima, dacă nu e lovită fatal, poate reţine numărul maşinii.</p>

      <p class="baza-x1">Călinescu ne-a lăsat o carte foarte groasă, în care arată cum s-a înfiinţat literatura română şi ce scriitori au lucrat la origini.</p>

      <p class="baza-x1">Războiul de 100 de ani a durat puţin mai mult.</p>

      <p class="baza-x1">Ghiţă o omoară pe Ana cu propria lui mână, băgându-i ghiara până-n gât.</p>

      <p class="baza-x1">Când armata începu să tragă cu tunul în ţărani, aceştia se priviră unii pe alţii şi ziseră: E pericol, domnule!</p>

      <p class="baza-x1">Şi când Petre Petre o văzu pe Nadina dezbrăcată, îl gâdilă în tălpi.</p>

      <p class="baza-x1">Faptul că găina babei Ioana îşi găsi obştescul sfârşit sub roţile maşinii boierului declanşă răscoala.</p>

      <p class="baza-x1">Ţăranii loveau în boier cu ce aveau ei: cu una, cu alta...</p>

      <p class="baza-x1">Sergentul Ionescu era un om bun, dar avea pingelele de la cizme rupte, de intrau gloanţele prin ele.</p>

      <p class="baza-x1">Descoperirea Americii s-a produs într-un moment de neatenţie a Pazei de Coastă.</p>

      <p class="baza-x1">Sângele soldaţilor curgea, dar el punea degetul pe gaura unde intrase glonţul şi sângele nu mai curgea.</p>

      <p class="baza-x1">Soldatul Ionescu avea o misiune importantă: belea ochii la avioane.</p>

      <p class="baza-x1">Încleştarea era mare. Aviaţia germană făcea des atacuri infanteristice.</p>

      <p class="baza-x1">Şi tunarul ochi bine şi lovi avionul cu ţeava tunului.</p>

      <p class="baza-x1">Contemporanii lui Eminescu l-au urmărit ca să-i ghicească filozofia şi ca să-i caute nod în papură.</p>

      <p class="baza-x1">Liviu Rebreanu are un mare talent de scriitor de la trei sute de pagini în sus.</p>

      <p class="baza-x1">Şi bietul Eminescu, scârbit de bişniţa societăţii sale şi că Veronica Micle îi făcea fiţe, intră într-o etapă nouă pe care mi-e ruşine s-o spun.</p>

      <p class="baza-x1">Tudor Şoimaru era apt de luptă, cu vizita medicală făcută.</p>

      <p class="baza-x1">„Dragu-mi era satul meu şi pomul unde lega mama porcul!“</p>

      <p class="baza-x1">La Humuleşti Ozana curgea limpede, fără prea mari frământări sociale şi politice.</p>

      <p class="baza-x1">Ştefan cel Mare a avut o soţie cuminte, care sta în palat şi-l aştepta ca să vină de la lupte ca să pună masa.</p>

      <p class="baza-x1">Legile nescrise ale satului sunt respectate cu stricteţe de Vitoria, Gheorghiţă şi câinele lor.</p>

      <p class="baza-x1">Versul „de la străbunii mei până la tine“ explică distanţa în kilometri care există între poet şi rudele sale ce trăiau undeva la ţară.</p>

      <p class="baza-x1">Dănilă Prepeleac era tovarăş de copilărie cu Ion Creangă şi cu el pleca iarna la săniuş.</p>

      <p class="baza-x1">Şi eroul, ca să nu fie găsit, se ascunse într-o pititoare.</p>

      <p class="baza-x1">El mergea pe bicicletă cu picioarele goale, băgate în portbagaj.</p>

      <p class="baza-x1">Ioana îi zise eroului să-i bage aparatul în priză.</p>

      <p class="baza-x1">Când veni fata, băiatul îşi mângâia pisoiul.</p>

      <p class="baza-x1">Pe Tudor Şoimaru dorul de Magda Orheian îl trăgea jos de pe cal mai-mai să pice.</p>

      <p class="baza-x1">În <em>Amintiri</em> apare copilăria fericită a puiului de ţăran Crenguţă Ionel.</p>

      <p class="baza-x1">Privind atent plugul, vede că e de fier, şi privind şi mai atent ţăranul, Arghezi, ca un poet bun ce este, vede că e de bronz.</p>

      <p class="baza-x1">Liviu Rebreanu are plăcerea de-a ne aduce la cunoştinţă, în operele sale, iubirea de pământ a ţăranului.</p>

      <p class="baza-x1">Tu nu ştii să înoţi pentru că nu ai vrut să înveţi carte.</p>

      <p class="baza-x1">Creangă a scris poveşti ca: <em>Cocoşul babei</em>, <em>Găina leneşă</em>, <em>Punguţa cu bani mărunţi</em>, <em>Lupul şi capra</em>.</p>

      <p class="baza-x1">Sinonimul cuvântului „pace“ este „hai la război“!</p>

      <p class="baza-x1">În drama <em>Apus de soare</em> Ştefan cel Mare era aşa de bătrân, încât picioarele nu-l mai ţineau, dar el mergea înainte cu inima.</p>

      <p class="baza-x1">Ceahlăul este situat sus pe munte.</p>

      <p class="baza-x1">Moş Dănilă stă pe vine să prindă vulturii de pene.</p>

      <p class="baza-x1">Cătălina a avut tupeul să-l refuze pe Luceafăr.</p>

      <p class="baza-x1">Luceafărul, dornic de răzbunare, îi prinde pe cei doi îndrăgostiţi şi îi învăluie în ura pe care acesta a cuprins-o fiind trădat de Cătălina.</p>

      <p class="baza-x1">„Trăind în cercul vostru strâmb...“</p>

      <p class="baza-x1">În <em>Floare albastră</em>, fineţea petalelor şi firavitatea florii reprezintă cât de delicate sunt femeile şi că trebuie umblat cu grijă când le ţinem în palme.</p>

      <p class="baza-x1">Virgula s-a folosit pentru că a fost pusă de autorul fragmentului, Vasile Alecsandri, şi, prin urmare, acolo trebuie să fie.</p>

      <p class="baza-x1">La cetăţeanul turmentat înfăţişarea sa fizică lăsa de dorit, dar cea psihică, deşi îmbibată cu alcool, încă mai funcţiona vag.</p>
    </div>
  </div>
</body>
</html>